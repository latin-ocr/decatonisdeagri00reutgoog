-2..

sentire haud paucis locis annotaverant, fugerint. Qui labor
quamquam, si numeramus locos, non eum habebat fructum, quem
quis multam illorum homiuum litteratorum lectionem nondum
satis compertam habens exspectare potuerat, tamen quae certa
inveneram, ea erant, quae quomodo explicari possint exquirere
baud inutile videretur et mihi et Friderioo Marx, praeceptori
venerabili, qui ut scholis suis effecit, ut Catonis librum lecti·
tare inciperem, ita in seminario philologo animadversionem
et diligentiam meam comiter excitavit, ut hanc quaestionem
ad finem perducere conarer.

Quare tum praecepta, de quibus res erat, per omnia id
genus litterarum monumenta investigare coepi ac, quantum
¹ eorum congerere potueram, singulas formas inter se comparare
hoc consilio, num quid ad illustrandus eas similitudines compa-
reret. Quamquam si tales leges a quo initio profectae utque
per longam annorum seriem traditae sint, persequi volumus
duae maxime difficultates obstant: primum plerorumque eorum,
qui de rebus rusticis atque his propinquis et finitimis libros
conscripserunt, vix nomina novimus nedum habeamus fragmenta,
tum propterea quod eos, qui idem praeceptum scriptis man·
daturi sunt, simillimis quoque verbis uti consentaneum est,
percauti esse debemus ue libentius quam par est ubicunque
duo duomm scriptorum loci similes conspiciuntur, de necessitu-
dine aliqua intercedente cogitemu¹);tametsi hoc sane tenendum
erit multa differre inter locum stlocum deque non vulgaribus
praeceptis et paene inauditis aliter iudicandum esse ac de
tralaticiis et tritis, Certe spero eos locos, quibus equidem plus
quam fortuitam similitudinem adesse suspicor, eis quoque, qui
haec lecturi sint, satis memorabiles quosque vix aliter atque
alterurn ex altero pendere statuendo explicare possimus, facile
visum iri, ita ut hinc quoque aliquid ad Catonis libri memoriam
melius intellegendam redundaverit.

¹) cf. Plotius bibl. cod. 163 extrem. ‘uui οἱ ἄλλοι δὲ τῶν τὰς γεωρ-
γικὰς πραγματείας συγγραψαμένων σχεδόν τι τὰ αὐτὰ περὶ τῶν αὐτῶν ὅσα ἐμὲ

εἰδέναι ἀποφαίνονται, οὐκ ini πολλοῖς δὲ cadarossa quaeque annectit Ε. Odor,
Mus. Rhen. 45 (1890) 62 adn.

 

